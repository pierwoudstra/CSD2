# Mijn eerste experimentele plugin

Een VST audio effect gemaakt in JUCE. Deze plugin werkt op basis van de zelfgemaakte effecten van blok 2c. In dit project is het eindproduct niet zo belangrijk als het proces. Het wordt een experimenteel klinkend effect, en een experimenteel proces. De effecten die ik van plan ben te combineren zijn: pitch-shifter, tremolo, bit-crusher en wave-shaper.

## Hoofddoel

Het hoofddoel van mijn project is het proces te doorlopen van een audio effect plugin met GUI te maken met JUCE. Daarnaast is het mijn bedoeling dat playtesting en iteratie het ontwerp van de plugin dicteren. Het hoofddoel is dus niet zozeer een hele vernieuwende of baanbrekende plugin te bouwen maar vooral het doorlopen van zo een proces.

## Leerdoelen

1. Ik kan een (bestaande) audio effect code omzetten naar een JUCE plugin.
2. Ik kan simpele maar interessante graphics maken in JUCE.
3. Ik kan playtesting en iteratie het ontwerpproces laten sturen.
4. Ik kan de workload (redelijk) gelijk verdelen over de lengte van het project.

_Extra leerdoel:_

5. Ik kan een technisch project maken dat makkelijk is te delen met mensen (bijvoorbeeld: VST plugin is makkelijk door te sturen, tegenover de JACK module die niet zomaar zou werken voor de niet-ingewijdden).

## Doelgroep

In de eerste instantie ben ik de doelgroep van dit project aangezien ik vooral mijn leerdoelen wil behalen en niet het perfecte eindwerk wil maken. Aan de andere kant wil ik mij focussen op playtesten en zal de doelgroep daarvoor mijn producer vrienden en klasgenoten zijn. De doelgroep is dus ongeveer: vooral jonge experimentele producers van elektronische muziek.

## Planning

1. Idee bedenken (niet gelukt)
2. Nieuw idee bedenken | JUCE project opzetten
3. Tenminste één effect omgezet naar JUCE
4. ± 3 effecten omgezet naar JUCE | Eerste ronde playtesting zonder graphics
5. Troubleshooting, feedback verwerken | Tweede ronde playtesting met super simpele graphics | Ondertussen op papier graphics schetsen
6. Verwerken feedback op basale graphics en tweede versie van de GUI maken | Bugfixing audio | Derde ronde playtesting
7. Laatste feedback op GUI verwerken | GUI bugfixen
8. Presenteren | Documentatie maken

## Eindoplevering

Een experimenteel audio effect plugin dat de gemaakte effecten van blok 2c verwerkt in een VST. Deze VST heeft een niet al te ingewikkelde GUI waar wel over na gedacht is, en op geïtereert is. Deze plugin is ook al veel mee gespeeld door de playtesters.

## Criteria

1. Eindproduct is een VST plugin.
2. Eindproduct heeft een GUI (niet de standaard GUI van JUCE).
3. Plugin is al door tenminste 8 mensen ge-playtest (twee per sessie).
4. Tenminste twee feedback punten zijn verwerkt in een iteratie van deze plugin.
5. Ik heb **niet** het hele project gemaakt in het weekend voor de deadline.

_Geen criteria maar pluspunt:_

6. Iemand heeft mijn plugin in een liedje verwerkt (slaat op mijn extra leerdoel).
